---
layout: text-page
title: Data konzultant v Keboole
subtitle: Přidej se k nám

---
### Keboola nabízí cloudovou platformu pro datovou analytiku, která propojuje data a lidi v nejrůznějších situacích. Hledáme někoho, kdo umí dělat totéž.

Dokážete strategicky myslet a jste schopni vidět obchodní potenciál ve spojování nejrůznějších zdrojů dat? Jste konzultantem, který dokáže naučit datové analytiky, jak přemýšlet v kontextu cílů společnosti a ROI na jedné straně, a vysvětlit obchodníkům, jak ocenit práci jejich BI oddělení na straně druhé? Potřebujeme někoho, kdo se stane důvěryhodným partnerem všem hrdinům, kteří se snaží své firmy měnit, pomůže jim vytrvat a vyzbrojí je nejen nástroji, ale také daty a know-how.

Jedná se o pozici na plný úvazek. Stanete se součástí našeho globálního týmu konzultantů a budete objevovat, analyzovat, vyhodnocovat a vizualizovat data, tak abyste mohli našim klientům pomoci uspět. Ať už je to ROTI, CSC (DXC), nebo Goodyear, naši klienti mají různý tvar a velikost, ale jedno mají společné – chtějí inovovat rychle. Přidejte se k nám a pomozte nám firmy našich klientů zlepšit.

**Co u nás budete dělat**

* Řešit reálné obchodní problémy s měřitelnými výsledky, které by přinášely obchodní hodnotu
* Konzultovat s klienty z různých průmyslových odvětví jejich data v kontextu jejich firem, potřeb a problémů
* Tvořit datové modely pro mapování informací, které jste získali od klientů
* Spolupracovat s naším konzultačním týmem na nalezení nových řešení a osvědčených postupů
* Strategizovat a extrahovat data z více datových zdrojů, jako např. Salesforce, Google Analytics a cokoliv dalšího, co vás napadne!
* Vytvářet operační dashboardy s cílem zajistit jejich maximální použitelnost
* Navrhovat a vytvářet transformace v SQL, Pythonu/R pro uspořádání klientových dat
* Poskytovat klientům kvalitní podporu po implementaci (to, doufáme, přijde samo)

**Co od vás čekáme**

* Prvotřídní realizaci – záruka prvotřídní kvality a dodržování termínů při návrhu řešení projektů a jejich realizaci. Pro úspěšnou realizaci a pomoc ostatním musíte být ochotni udělat naprosté maximum.
* Návrhy řešení orientované na zákazníka – snaha porozumět a vyřešit všechna kdo, co a jak zákazníkových obchodních problémů. Jinými slovy, chápete, kdo a s čím vaši pomoc potřebuje, proč má daný problém a jak ho můžete vyřešit.
* Ochotu se stále učit – neustálé zdokonalování se v náročném a flexibilním týmově orientovaném prostředí, absence strachu z neznámého, zdravá posedlost hledáním řešení.
* Schopnost najít jednoduchá řešení složitých problémů a aktivní spolupráce na hledání toho nejlepšího řešení. Musíte být schopni profesionálně prezentovat řešení projektu jak klientům (realizace), tak interně (use casy a ponaučení).
* Profesionální úroveň komunikace, designu a dokumentace práce vycházející ze standardů projektového řízení. Měli byste být schopni s přesností sledovat a zaznamenávat svoji práci a její postup v poskytnutých nástrojích pro sledování a PM.
* Schopnost stanovit si priority v práci s větším počtem klientů a zároveň garantovat každému z nich kvalitní zkušenost.
* Schopnost být sám sebou. Jsme trochu nekonvenční. Nenosíme sako ani kravatu a grilujeme za každého počasí. Hledáme někoho, kdo nás obohatí o svoji vlastní verzi zábavy.

**Dovednosti a zkušenosti, které musíte mít**

* 1–2 roky zkušeností s používáním Keboola Connection; další zkušenosti práce s daty jsou velkou výhodou. Jestli jste se někdy probírali daty, zaváděli analytiku, nebo jste vyvinuli nové způsoby měření informací, chceme o tom určitě slyšet.
* Osvědčené poradenské dovednosti
* Dobrá znalost SQL velkou výhodou
* Pracovní znalost nástrojů BI (GoodData, Looker, PowerBI, Tableau, atd.)
* Plynulá angličtina

#### Co dále?

Zaujali jsme vás? Napište nám prosím na fisa@keboola.com. Vhodní kandidáti budou kontaktováni pro první kolo přijímacího řízení.

Další informace o přijímacím řízení

_Velmi nám na této pozici, této firmě a její kultuře záleží. Přijímací řízení je tak o něco delší, než je obvyklé (ačkoli se nedá srovnávat s dlouhými přijímacími cykly v Silicon Valley). Chceme se totiž ujistit, že se k nám hodíte nejen po technické stránce, ale že dobře zapadnete i do naší kultury. Doufáme, že vám záleží na tomtéž!_

Přijímací řízení se skládá z několika fází a pouze úspěšní kandidáti postoupí dále:

1. kolo – úvodní dotazník
2. kolo – rychlý SQL test – krátký test SQL dovedností (1–2 dny na dokončení)
3. kolo – screeningový pohovor – 30minutový pohovor na Google Hangouts (nebo podobném webovém nástroji)
4. kolo – osobní pohovor nebo pohovor na Google Hangouts (v závislosti na vaší lokalitě) s vedoucím týmu a HR

Poslední kolo – konečný pohovor – ověření referencí z předchozího zaměstnání